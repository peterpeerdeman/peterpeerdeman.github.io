---
layout: post
title: 'Samenwerkingsvormen tussen verzekeraars en tech partijen'
category: opinions
---

Ben je bekend in de wereld van verzekeraars? Dan zul je beamen dat het een eigen manier van werken heeft. Innovatie en gebruikerservaring staan hoog op de agenda want daar liggen kansen om te onderscheiden. Om te kunnen leveren is samenwerken met een team ontwikkelaars onoverkomelijk, en vaak is er meer werk dan capaciteit in het team. Wat zijn de mogelijkheden voor verzekeraars om werk gedaan te krijgen en welke voor- en nadelen heeft het?

### Interne medewerker

Het liefste hebben de verzekeraars mensen vast in dienst. Dat geeft controle, overzicht en is op lange termijn de voordeligste manier van werken. Het recruiten van goede ontwikkelaars kan wel een lange tijd duren. Niet alleen omdat er een tekort op de markt is en de verzekeraar concurreert met hippe tech start-ups in het centrum. De verzekeringsbranche kampt ook met het stereotype “stoffige” imago. Dit zorgt ervoor dat potentiële vaste medewerkers vaak van verder moeten komen en dedicated genoeg moeten zijn om te reizen of eventueel te verhuizen.

De voordelen van een interne medewerker zijn legio. Ze blijven vaak langere tijd betrokken, bouwen kennis op, dragen de cultuur en bouwen een band op met het merk. Ze kunnen ook de toegangspoort zijn voor werk dat door anderen wordt uitgevoerd zodat het beleid en de interne regels strikt worden gevolgd. Ook is het goedkoper dan in het inhuren van externe ontwikkelaars. Een nadeel is wel dat je regelmatig de kans loopt mankracht tekort te komen en de business teleur moet stellen met late opleveringen. Je voelt hem al aankomen: soms is er geen andere keus en moet je wel extern hulp zoeken.

### Het inhuren van freelancers

Het inhuren van een freelancer is een veelgebruikte oplossing. Freelancers zijn vaker bereid om langer te reizen en je kan ze volledig inwerken en onboarden zoals je dat ook met een interne medewerker doet. Een laptop van het bedrijf, gebruik maken van de juiste VPN verbinding en fysiek aanwezig op kantoor om in het team samen te werken. De kosten zullen wat hoger liggen, dan voor de interne medewerker, maar vaak is daar ook over te onderhandelen.

Ondanks dat een freelancer deel uitmaakt van het team, is de kans groot dat opgebouwde kennis direct de deur uit vliegt op het moment van vertrek. Dit komt omdat een freelancer over het algemeen niet direct vervangen wordt door een nieuwe medewerker. De overdracht is lang niet altijd ideaal en er valt direct een stuk technische- en domeinkennis weg. De capaciteit valt weg en het tekort / hiring traject start weer van voor af aan. Zonde van de waardevolle tijd en de teleurgestelde business. Wil je als verzekeraar een boost kunnen geven aan je mankracht dan is optie drie voor jou weggelegd.

### Samenwerken met een digital agency

In een snel veranderende markt waarin elke dag weer nieuwe digitale kansen ontstaan is het essentieel om als verzekeraar snel te kunnen schakelen. Als je dit doet, kan je jezelf onderscheiden van je concurrenten. De derde optie die je dan zoekt is een digital agency: experts die de branche kennen, meerdere projecten naast elkaar (kunnen) draaien en ook buiten de klant om kennis kunnen overdragen en vasthouden. Ja, er zijn wat hogere kosten, zo wil een digital agency ook zoveel mogelijk hun eigen (succesvolle) proces en verwachtingsmanagement volgen. Je voelt je als verzekeraar misschien minder onafhankelijk, alleen hoeft dit niet zo te zijn. Overweeg om een samenwerking met een agency aan te gaan, want het kan veel opleveren.

Zowel de technische kennis als de domeinkennis die een digital agency opbouwt blijft groeien door de verschillende projecten en expertises. Daar plukt de verzekeraar ook de vruchten van. Zo zal er altijd iemand de telefoon opnemen als er een behoefte is en draagt een agency zorg dat kennis goed wordt verspreid binnen het team. De eerste controle op de skills en ervaring van het teamlid is al voor je gedaan. Daarbij kunnen ook langdurige afspraken worden gemaakt met het accountmanagement van een agency, zowel over prijzen als over de kwaliteitschecks van het opgeleverde werk.

### Tot slot

Digital agency’s hebben veel ervaring met verschillende klanten en daarmee ook inspiratie voor mogelijke verbeteringen voor de ontwikkelomgeving van een bedrijf. Dit gecombineerd met de ervaring van projectmanagement, agile processen en techniek zorgt voor een kennis injectie waardoor er nieuwe ideeën ontstaan binnen de teams. Dit kan zorgen voor een nieuwe energie, draagkracht binnen verschillende teams en slagkracht om ook grotere wijzigingen door te kunnen voeren.

Wil jij eens sparren met onze verzekeraar-experts of tech leads over de mogelijkheden? Laat het ons weten.
