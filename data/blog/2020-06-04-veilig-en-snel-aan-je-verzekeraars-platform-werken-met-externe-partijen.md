---
layout: post
title: 'Veilig en snel aan je verzekeraars platform werken met externe partijen'
category: opinions
---

Heb je als verzekeraar de doelstellingen van de komende kwartalen uitgeschreven en verwacht je een piekspanning bij het development team? Dan ben je op zoek naar de juiste versterking. Wellicht heb je mijn vorige artikel ‘drie samenwerkingsvormen tussen verzekeraars en tech-partijen’ gelezen en onze oplossing gevonden. Hoe zorg je er nu voor dat deze samenwerking veilig en efficiënt verloopt?

### Toegang tot je codebase #security

Om samen te werken moet je als verzekeraar je codebase delen. Deze moet daarom goed ingericht en beveiligd zijn. Iemand die extern meewerkt kan namelijk alles zien, ook wat er in het verleden geschreven is. Dit is niet alleen maar een probleem, want je ziet ook meer.

Als je graag hebt dat bepaalde data en code afgeschermd is, kan je gebruik maken van een gelaagd security model en een scheiding aanbrengen op basis van gevoeligheid. Reserveer je strengste beveiliging voor de toegang tot gevoelige back-end code en maak de toegang tot minder gevoelige front-end code veilig maar toegankelijk. Hierdoor kan je externe medewerkers gemakkelijk en veilig van buitenaf laten meewerken. Waarom zoveel moeite? Je gevoelige data mag op geen enkele manier naar buiten lekken, terwijl de front-end code met de browser meegestuurd wordt waarbij elke gebruiker de mogelijkheid heeft dit te inspecteren. Deze flexibiliteit komt je productiesnelheid ten goede.

Als je als verzekeraar je code goed hebt ingericht, is er nog het laatste struikelblok; de verplichte VPN-verbinding die alleen via eigen laptops benaderd kan worden. Zelfs voor interne medewerkers is het vervelend dat deze device-keuze wordt opgelegd, voor de externe is het vaak een drempel. Dikwijls komt het de productiesnelheid niet ten goede en er zitten ook wel eens wat kosten aan verbonden. Security-wise is het lang niet altijd noodzakelijk en het zal je verbazen hoeveel lucht een bring-your-own-device cultuur in je team brengt.

### Het schrijven van een goede briefing

Om goed samen te werken met een technisch team is een goede briefing noodzakelijk. Zeker als je technisch team niet elke dag naast je op kantoor zit. In een briefing vertel je kort over het project, wat er moet gebeuren, maar ook wat de verwachtingen zijn, hoe het eruit moet zien, wat het beoogde resultaat is en wat de waarde is voor de organisatie etc. Deze briefing opstellen is trouwens niet alleen handig bij het samenwerken met externe teams maar ook voor het werken met je eigen team. Zorg dat het ontwerp development ready is, en voeg deze al op voorhand toe.

In de verzekeringswereld zijn de antwoorden op vragen lang niet altijd vooraf beschikbaar. Projecten moeten hier vaak eerst langs verschillende afdelingen waardoor er vaak onzekerheid is over wat er nu precies gemaakt moet worden. Pas wanneer een ontwikkelaar bezig is, komt er prioriteit en komen de vragen naar boven. Waardevolle ontwikkeltijd gaat hierbij verloren. Iets wat vaker voorkomen kan worden door requirements, visualisaties en een doortastend goed design-proces waarin de techniek ook betrokken wordt. Binnenkort lees je daar hier meer over.

### Verantwoordelijkheid delegeren

Je hebt een extern team ingehuurd om je eigen development team te ontlasten van de hoge werkdruk. Om ervoor te zorgen dat dit daadwerkelijk gebeurt, omschrijf ik nu graag uitdaging 3: verantwoordelijkheid delegeren. Het werk van een (extern) technisch team moet vaak gecheckt en gereviewd worden. Weer een extra taak voor je eigen development team. In een ideale scenario zou je een team autonoom laten meewerken, waarbij ze zelf verantwoordelijk zijn voor de functionaliteiten die ze opleveren. Een digital agency zou deze verantwoordelijkheid wel kunnen nemen. Zij beschikken over een breder scala van capaciteiten die ze kunnen leveren dan een freelancer. Zo zouden zij zelf een check en review kunnen dekken, waardoor je team écht ontlast wordt.

Zoals elke uitdaging, hebben de bovenstaande allemaal een oplossing. Geef je development team en bedrijf eens een keer extra kracht en probeer een keer samen te werken met het technisch team van een digital agency. Sluit het niet direct uit, want je zal merken dat het erg waardevol is om snel op te kunnen schalen.

Hoe staat het met de levering van jouw komende Product Increment? Laten we sparren hoe we je bij die doelstellingen kunnen helpen!
