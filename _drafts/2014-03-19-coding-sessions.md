Samenvatting: Coding sessions: Een dag waarop ik met een groep niet-coders op zoek ging naar een probleem, een concept en een prototype.

Omschrijving: Samen met de academici achter [codingthehumanities.com](http://codingthehumanities.com/) heb ik een leerzame en creatieve eerste pilot van de "coding sessions" georganiseerd. Een dag waarop niet-coders en coders samen op zoek gaan naar een probleem, een concept en een prototype.

Op zaterdag 15 maart heb ik samen met een groep enthousiaste coders en niet-coders de eerste "coding sessions pilot" van [codingthehumanities.com](http://codingthehumanities.com/) begeleidt. Met 4 ervaren technologisten uit de academische wereld / bedrijfsleven en 7 studenten / wetenschappers uit de geesteswetenschappen zijn we in een door Johanna Barnbeck gefaciliteerde workshop op zoek gegaan naar de benodigde stappen om van een concept een werkend prototype in code te maken.

Na een ochtendje brainstormen over vraagstukken en technologieÃ«n was het tijd voor de technische deepdive. Nadat de eerste wireframes en schermen waren ontworpen en de eerste functionaliteit in HTML CSS Javascript geprogrammeerd was kwamen we er met zijn allen al snel achter dat het opzetten van een eerste prototype met de juiste voorkennis en oefening een stuk toegankelijker is dan we dachten en dat er gemakkelijk "gegoogled" kan worden als je ergens niet uitkomt of voorbeelden nodig hebt.

Ik heb een hoop plezier gehad in het uitleggen van het creatieve proces dat komt kijken bij product ontwikkeling. Wat mij vooral opviel was hoe moeilijk het is om je technische ervaring opzij te zetten en een probleem van een afstand te bekijken als een domein expert. De deelnemers wisten nog niet veel over technische implementatie maar wel bijzonder veel over het vakgebied waarin ze werken. Ze komen daar dagelijks data, problemen en vragen tegen die heel mooi zouden kunnen worden opgelost met kennis en ervaring in de beschikbare technologie. Power to the people!

Tags: techniek, onderwijs
